Czym jest LIDAR ?

Za wikipedią:
Lidar (od angielskiego akronimu LIDAR, utworzonego od wyrażenia: Light Detection and Ranging)
– urządzenie działające na podobnej zasadzie jak radar (Radio Detection and Ranging), ale
wykorzystujące światło lasera zamiast mikrofal. Urządzenie charakteryzuje się wysoką
rozdzielczością [1].

Pierwsze użycie lasera do pomiaru odległości miało miejsce na potrzeby amerykańskiego 
wojska na początku lat 60, zaraz po wynalezieniu lasera. Było to użycie laserowego dalmierza 
model Colidar Mark II - obiekt, ze względu na swoje rozmiary, przypominał strzelbę [1].

Pierwsze zastosowanie urządzeń przypominających obecne Lidary to rok 1971 i działalność
Amerykańskiego Centrum Badań Fizyki Atmosfery w Boulder w Kolorado (National Center for
Atmospheric Research). Urządzenie dokonywało pomiaru wysokości chmur i zanieczyszczenia
atmosferycznego. Kolejne zastosowanie tego samego roku miało miejsce w czasie misji
Apollo 15 gdzie za pomocą sonaru laserowego (tak technologia ta była wówczas nazywana)
skanowano powierzchnię księżyca [1].

Ogólna zasada działania polega na połączeniu lasera z teleskopem. Laser wysyła, poprzez 
układ optyczny, bardzo krótkie i dokładnie wymierzone, ale silne impulsy elektromagnetyczne
w widmie światła widzialnego lub podczerwonego. Na przebytym dystansie światło to ulega
rozproszeniu, które jest obserwowane za pomacą teleskopu, fotodiody, fotopowielacza albo
kamer CCD lub CMOS. 

Zasadę te doskonale ilustruje rysunek z książki Paula McManamoma:
Figure 1.2 LiDAR Conceptual diagram (adapted from Ref. 3) [3].

Dr. Pinliang Dong w swojej książce "LiDAR Remote Sensing and Applications" prezentuje 
wpływ zjawisk atmosferycznych na pomiary Lidaru [4], jednak w mojej pracy pomiarów dokonywałem
jedynie w pomieszczeniach zamkniętych (co z resztą sugerowała specyfikacja dalmierza TFmini
Plus gdzie deklarowana przez producenta dokładność podana była dla pomieszczeń zamkniętych).





Bibliografia
[1] https://en.wikipedia.org/wiki/Lidar
[2] https://pl.wikipedia.org/wiki/Lidar
[3] Paul McManamom "LiDAR Technologies and Systems" 2019
[4] Dr. Pinliang Dong, Qi Chen "LiDAR Remote Sensing and Applications", CRC Press, 2018